{
  "parva": "Shanti Parva",
  "parvaNum": 12,
  "section": 136,
  "title": "Book 12Chapter 136",
  "content": "Sacred Texts \n Hinduism \n Mahabharata \n Index \n Book 12 Index \n Previous \n Next \n \n \n \n \n Book 12 in English\n \n \n The Mahabharata in Sanskrit\n Book 12Chapter 136\n \n \n   1\n   [य]\n       सर्वत्र बुद्धिः कथिता शरेष्ठा ते भरतर्षभ\n       अनागता तथॊत्पन्ना दीर्घसूत्रा विनाशिनी\n   2\n  तद इच्छामि परां बुद्धिं शरॊतुं भरतसत्तम\n       यथा राजन न मुह्येत शत्रुभिः परिवारितः\n   3\n  धर्मार्थकुशलप्राज्ञ सर्वशास्त्रविशारद\n       पृच्छामि तवा कुरु कश्रेष्ठ तन मे वयाख्यातुम अर्हसि\n   4\n  शत्रुभिर बहुभिर गरस्तॊ यथा वर्तेत पार्थिवः\n       एतद इच्छाम्य अहं शरॊतुं सर्वम एव यथाविधि\n   5\n  विषमस्थं हि राजानं शत्रवः परिपन्थिनः\n       बहवॊ ऽपय एकम उद्धर्तुं यतन्ते पूर्वतापिताः\n   6\n  सर्वतः परार्थ्यमानेन दुर्बलेन महाबलैः\n       एकेनैवासहायेन शक्यं सथातुं कथं भवेत\n   7\n  कथं मित्रम अरिं चैव विन्देत भरतर्षभ\n       चेष्टितव्यं कथं चाथ शत्रॊर मित्रस्य चान्तरे\n   8\n  परज्ञात लक्षणे राजन्न अमित्रे मित्रतां गते\n       कथं नु पुरुषः कुर्यात किं वा कृत्वा सुखी भवेत\n   9\n  विग्रहं केन वा कुर्यात संधिं वा केन यॊजयेत\n       कथं वा शत्रुमध्यस्थॊ वर्तेताबलवान इति\n   10\n  एतद वै सर्वकृत्यानां परं कृत्यं परंतप\n      नैतस्य कश चिद वक्तास्ति शरॊता चापि सुदुर्लभः\n  11\n  ऋते शांतनवाद भीष्मात सत्यसंधाज जितेन्द्रियात\n      तद अन्विष्य महाबाहॊ सर्वम एतद वदस्व मे\n  12\n   [भ]\n      तवद युक्तॊ ऽयम अनुप्रश्नॊ युधिष्ठिर गुणॊदयः\n      शृणु मे पुत्र कार्त्स्न्येन गुह्यम आपत्सु भारत\n  13\n  अमित्रॊ मित्रतां याति मित्रं चापि परदुष्यति\n      सामर्थ्य यॊगात कार्याणां तद्गत्या हि सदागतिः\n  14\n  तस्माद विश्वसितव्यं च विग्रहं च समाचरेत\n      देशं कालं च विज्ञाय कार्याकार्यविनिश्चये\n  15\n  संधातव्यं बुधैर नित्यं वयवस्यं च हितार्थिभिः\n      अमित्रैर अपि संधेयं पराणा रक्ष्याश च भारत\n  16\n  यॊ हय अमित्रैर नरॊ नित्यं न संदध्याद अपण्डितः\n      न सॊ ऽरथम आप्नुयात किं चित फलान्य अपि च भारत\n  17\n  यस तव अमित्रेण संधत्ते मित्रेण च विरुध्यते\n      अर्थयुक्तिं समालॊक्य सुमहद विन्दते फलम\n  18\n  अत्राप्य उदाहरन्तीमम इतिहासं पुरातनम\n      मार्जारस्य च संवादं नयग्रॊधे मूषकस्य च\n  19\n  वने महति कस्मिंश चिन नयग्रॊधः सुमहान अभूत\n      लता जालपरिच्छन्नॊ नानाद्विज गणायुतः\n  20\n  सकन्धवान मेघसंकाशः शीतच छायॊ मनॊरमः\n      वैरन्त्यम अभितॊ जातस तरुर वयालमृगाकुलः\n  21\n  तस्य मूलं समाश्रित्य कृत्वा शतमुखं बिलम\n      वसति सम महाप्राज्ञः पलितॊ नाम मूषकः\n  22\n  शाखाश च तस्य संश्रित्य वसति सम सुखं पुरः\n      लॊमशॊ नाम मार्जारः पक्षिसत्त्वावसादकः\n  23\n  तत्र चागत्य चाण्डालॊ वैरन्त्य कृतकेतनः\n      अयॊजयत तम उन्माथं नित्यम अस्तं गते रवौ\n  24\n  तत्र सनायुमयान पाशान यथावत संनिधाय सः\n      गृहं गत्वा सुखं शेते परभाताम एति शर्वरीम\n  25\n  तत्र सम नित्यं बध्यन्ते नक्तं बहुविधा मृगाः\n      कदा चित तत्र मार्जारस तव अप्रमत्तॊ ऽपय अबध्यत\n  26\n  तस्मिन बद्धे महाप्राज्ञः शत्रौ नित्याततायिनि\n      तं कालं पलितॊ जञात्वा विचचार सुनिर्भयः\n  27\n  तेनानुचरता तस्मिन वने विश्वस्तचारिणा\n      भक्षं विचरमाणेन नचिराद दृष्टम आमिषम\n  28\n  स तम उन्माथम आरुह्य तद आमिषम अभक्षयत\n      तस्यॊपरि सपत्नस्य बद्धस्य मनसा हसन\n  29\n  आमिषे तु परसक्तः स कदा चिद अवलॊकयन\n      अपश्यद अपरं घॊरम आत्मनः शत्रुम आगतम\n  30\n  शरप्रसून संकाशं मही विवर शायिनम\n      नकुलं हरिकं नाम चपलं ताम्रलॊचनम\n  31\n  तेन मूषक गन्धेन तवरमाणम उपागतम\n      भक्षार्थं लेलिहद वक्त्रं भूमाव ऊर्ध्वमुखं सथितम\n  32\n  शखा गतम अरिं चान्यद अपश्यत कॊटरालयम\n      उलूकं चन्द्रकं नाम तीक्ष्णतुण्डं कषपाचरम\n  33\n  गतस्य विषयं तस्य नकुलॊलूकयॊस तदा\n      अथास्यासीद इयं चिन्ता तत पराप्य सुमहद भयम\n  34\n  आपद्य अस्यां सुकष्टायां मरणे समुपस्थिते\n      समन्ताद भय उत्पन्ने कथं कार्यं हितैषिणा\n  35\n  स तथा सर्वतॊ रुद्धः सर्वत्र समदर्शनः\n      अभवद भयसंतप्तश चक्रे चेमां परां गतिम\n  36\n  आपद विनाशभूयिष्ठा शतैकीयं च जीवितम\n      समन्त संशया चेयम अस्मान आपद उपस्थिता\n  37\n  गतं हि सहसा भूमिं नकुलॊ मां समाप्नुयात\n      उलूकश चेह तिष्ठन्तं मार्जारः पाशसंक्षयात\n  38\n  न तव एवास्मद विधः पराज्ञः संमॊहं गन्तुम अर्हति\n      करिष्ये जीविते यत्नं यावद उच्छ्वासनिग्रहम\n  39\n  न हि बुद्ध्यान्विताः पराज्ञा नीतिशास्त्रविशारदाः\n      संभ्रमन्त्य आपदं पराप्य महतॊ ऽरथान अवाप्य च\n  40\n  न तव अन्याम इह मार्जाराद गतिं पश्यामि सांप्रतम\n      विषमस्थॊ हय अयं जन्तुः कृत्यं चास्य महन मया\n  41\n  जीवितार्थी कथं तव अद्य परार्थितः शत्रुभिस तरिभिः\n      तस्माद इमम अहं शत्रुं मार्जारं संश्रयामि वै\n  42\n  कषत्रविद्यां समाश्रित्य हितम अस्यॊपधारये\n      येनेमं शत्रुसंघातं मतिपूर्वेण वञ्चये\n  43\n  अयम अत्यन्तशत्रुर मे वैषम्यं परमं गतः\n      मूढॊ गराहयितुं सवार्थं संगत्या यदि शक्यते\n  44\n  कदा चिद वयसनं पराप्य संधिं कुर्यान मया सह\n      बलिना संनिविष्टस्य शत्रॊर अपि परिग्रहः\n      कार्य इत्य आहुर आचार्या विषमे जीवितार्थिना\n  45\n  शरेयान हि पण्डितः शत्रुर न च मित्रम अपण्डितम\n      मम हय अमित्रे मार्जारे जीवितं संप्रतिष्ठितम\n  46\n  हन्तैनं संप्रवक्ष्यामि हेतुम आत्माभिरक्षणे\n      अपीदानीम अयं शत्रुः संगत्या पण्डितॊ भवेत\n  47\n  ततॊ ऽरथगतितत्त्वज्ञः संधिविग्रहकालवित\n      सान्त्वपूर्वम इदं वाक्यं मार्जारं मूषकॊ ऽबरवीत\n  48\n  सौहृदेन भिभाषे तवा कच चिन मार्जारजीवसि\n      जीवितं हि तवेच्छामि शरेयः साधारणं हि नौ\n  49\n  न ते सौम्य विषत्तव्यं जीविष्यसि यथा पुरा\n      अहं तवाम उद्धरिष्यामि पराणाञ जह्यां हि ते कृते\n  50\n  अस्ति कश चिद उपायॊ ऽतर पुष्कलः परतिभाति माम\n      येन शक्यस तवया मॊक्षः पराप्तुं शरेयॊ यथा मया\n  51\n  मया हय उपायॊ दृष्टॊ ऽयं विचार्य मतिम आत्मनः\n      आत्मार्थं च तवदर्थं च शरेयः साधारणं हि नौ\n  52\n  इदं हि नकुलॊलूकं पापबुद्ध्य अभितः सथितम\n      न धर्षयति मार्जारतेन मे सवस्ति सांप्रतम\n  53\n  कूजंश चपल नेत्रॊ ऽयं कौशिकॊ मां निरीक्षते\n      नगशाखा गरहस तिष्ठंस तस्याहं भृशम उद्विजे\n  54\n  सतां साप्तपदं सख्यं स वासॊ मे ऽसि पण्डितः\n      सांवास्यकं करिष्यामि नास्ति ते मृत्युतॊ भयम\n  55\n  न हि शक्नॊषि मार्जारपाशं छेत्तुं विना मया\n      अहं छेत्स्यामि ते पाशं यदि मां तवं न हिंससि\n  56\n  तवम आश्रितॊ नगस्याग्रं मूलं तव अहम उपाश्रितः\n      चिरॊषिताव इहावां वै वृक्षे ऽसमिन विदितं हि ते\n  57\n  यस्मिन्न आश्वसते कश चिद यश च नाश्वसते कव चित\n      न तौ धीराः परशंसन्ति नित्यम उद्विग्नचेतसौ\n  58\n  तस्माद विवर्धतां परीतिः सत्या संगतिर अस्तु नौ\n      कालातीतम अपार्थं हि न परशंसन्ति पण्डिताः\n  59\n  अर्थयुक्तिम इमां तावद यथा भूतां निशामय\n      तव जीवितम इच्छामि तवं ममेच्छसि जीवितम\n  60\n  कश चित तरति काष्ठेन सुगम्भीरां महानदीम\n      स तारयति तत काष्ठं स च काष्ठेन तार्यते\n  61\n  ईदृशॊ नौ समायॊगॊ भविष्यति सुनिस्तरम\n      अहं तवां तारयिष्यामि तवं च मां तारयिष्यसि\n  62\n  एवम उक्त्वा तु पलितस तदर्थम उभयॊर हितम\n      हेतुमद गरहणीयं च कालाकाङ्क्षी वयपैक्षत\n  63\n  अथ सुव्याहृतं तस्य शरुत्वा शत्रुर विचक्षणः\n      हेतुमद गरहणीयार्थं मार्जारॊ वाक्यम अब्रवीत\n  64\n  बुद्धिमान वाक्यसंपन्नस तद वाक्यम अनुवर्णयन\n      ताम अवस्थाम अवेक्ष्यान्त्यां साम्नैव परत्यपूजयत\n  65\n  ततस तीक्ष्णाग्रदशनॊ वैडूर्यमणिलॊचनः\n      मूषकं मन्दम उद्वीक्ष्य मार्जारॊ लॊमशॊ ऽबरवीत\n  66\n  नन्दामि सौम्य भद्रं ते यॊ मां जीवन्तम इच्छसि\n      शरेयश च यदि जानीषे करियतां मा विचारय\n  67\n  अहं हि दृढम आपन्नस तवम आपन्नतरॊ मया\n      दवयॊर आपन्नयॊः संधिः करियतां मा विचारय\n  68\n  विधत्स्व पराप्तकालं यत कार्यं सिध्यतु चावयॊः\n      मयि कृच्छ्राद विनिर्मुक्ते न विनङ्क्ष्यति ते कृतम\n  69\n  नयस्तमानॊ ऽसमि भक्तॊ ऽसमि शिष्यस तवद्धितकृत तथा\n      निदेशवशवर्ती च भवन्तं शरणं गतः\n  70\n  इत्य एवम उक्तः पलितॊ मार्जारं वशम आगतम\n      वाक्यं हितम उवाचेदम अभिनीतार्थम अर्थवत\n  71\n  उदारं यद भवान आह नैतच चित्रं भवद्विधे\n      विदितॊ यस तु मार्गॊ मे हितार्थं शृणु तं मम\n  72\n  अहं तवानुप्रवेक्ष्यामि नकुलान मे महद भयम\n      तरायस्व मां मा वधीश च शक्तॊ ऽसमि तव मॊक्षणे\n  73\n  उलूकाच चैव मां रक्ष कषुद्रः परार्थयते हि माम\n      अहं छेत्स्यामि ते पाशान सखे सत्येन ते शपे\n  74\n  तद वचः संगतं शरुत्वा लॊमशॊ युक्तम अर्थवत\n      हर्षाद उद्वीक्ष्य पलितं सवागतेनाभ्यपूजयत\n  75\n  स तं संपूज्य पलितं मार्जारः सौहृदे सथितः\n      सुविचिन्त्याब्रवीद धीरः परीतस तवरित एव हि\n  76\n  कषिप्रम आगच्छ भद्रं ते तवं मे पराणसमः सखा\n      तव पराज्ञ परसादाद धि कषिप्रं पराप्स्यामि जीवितम\n  77\n  यद यद एवंगतेनाद्य शक्यं कर्तुं मया तव\n      तद आज्ञापय कर्ताहं संधिर एवास्तु नौ सखे\n  78\n  अस्मात ते संशयान मुक्तः स मित्र गणबान्धवः\n      सर्वकार्याणि कर्ताहं परियाणि च हितानि च\n  79\n  मुक्तश च वयसनाद अस्मात सौम्याहम अपि नाम ते\n      परीतिम उत्पादयेयं च परतिकर्तुं च शक्नुयाम\n  80\n  गराहयित्वा तु तं सवार्थं मार्जारं मूषकस तदा\n      परविवेश सुविस्रब्धः सम्यग अर्थांश चचार ह\n  81\n  एवम आश्वसितॊ विद्वान मार्जारेण स मूषकः\n      मार्जारॊरसि विस्रब्धः सुष्वाप पितृमातृवत\n  82\n  लीनं तु तस्य गात्रेषु मार्जारस्याथ मूषकम\n      तौ दृष्ट्वा नकुलॊलूकौ निराशौ जग्मतुर गृहान\n  83\n  लीनस तु तस्य गात्रेषु पलितॊ देशकालवित\n      चिच्छेद पाशान नृपते कालाकाङ्क्षी शनैः शनैः\n  84\n  अथ बन्धपरिक्लिष्टॊ मार्जारॊ वीक्ष्य मूषकम\n      छिन्दन्तं वै तदा पाशान अत्वरन्तं तवरान्वितः\n  85\n  तम अत्वरन्तं पलितं पाशानां छेदने तदा\n      संचॊदयितुम आरेभे मार्जारॊ मूषकं तदा\n  86\n  किं सौम्य नाभित्वरसे किं कृतार्थॊ ऽवमन्यसे\n      छिन्धि पाशान अमित्रघ्न पुरा शवपच एति सः\n  87\n  इत्य उक्तस तवरता तेन मतिमान पलितॊ ऽबरवीत\n      मार्जारम अकृतप्रज्ञं वश्यम आत्महितं वचः\n  88\n  तूष्णीं भव न ते सौम्य तवरा कार्या न संभ्रमः\n      वयम एवात्र कालज्ञा न कालः परिहास्यते\n  89\n  अकाले कृत्यम आरब्धं कर्तुं नार्थाय कल्पते\n      तद एव काल आरब्धं महते ऽरथाय कल्पते\n  90\n  अकालविप्रमुक्तान मे तवत्त एव भयं भवेत\n      तस्मात कालं परतीक्षस्व किम इति तवरसे सखे\n  91\n  यावत पश्यामि चण्डालम आयान्तं शस्त्रपाणिनम\n      ततश छेत्स्यामि ते पाशं पराप्ते साधारणे भये\n  92\n  तस्मिन काले परमुक्तस तवं तरुम एवाधिरॊहसि\n      न हि ते जीविताद अन्यत किं चित कृत्यं भविष्यति\n  93\n  ततॊ भवत्य अतिक्रान्ते तरस्ते भीते च लॊमश\n      अहं बिलं परवेक्ष्यामि भवाट शाखां गमिष्यति\n  94\n  एवम उक्तस तु मार्जारॊ मूषकेणात्मनॊ हितम\n      वचनं वाक्यतत्त्वज्ञॊ जीवितार्थी महामतिः\n  95\n  अथात्मकृत्य तवरितः सम्यक परश्रयम आचरन\n      उवाच लॊमशॊ वाक्यं मूषकं चिरकारिणम\n  96\n  न हय एवं मित्रकार्याणि परीत्या कुर्वन्ति साधवः\n      यथा तवं मॊक्षितः कृच्छ्रात तवरमाणेन वै मया\n  97\n  ताथैव तवरमाणेन तवया कार्यं हितं मम\n      यत्नं कुरु महाप्राज्ञ यथा सवस्त्य आवयॊर भवेत\n  98\n  अथ वा पूर्ववैरं तवं समरन कालं विकर्षसि\n      पश्य दुष्कृतकर्मत्वं वयक्तम आयुः कषयॊ मम\n  99\n  यच च किं चिन मयाज्ञानात पुरस्ताद विप्रियं कृतम\n      न तन मनसि कर्तव्यं कषमये तवां परसीद मे\n  100\n  तम एवं वादिनं पराज्ञः शास्त्रविद बुद्धिसंमतः\n     उवाचेदं वचः शरेष्ठं मार्जारं मूषकस तदा\n 101\n  शरुतं मे तव मार्जारस्वम अर्थं परिगृह्णतः\n     ममापि तवं विजानीहि सवम अर्थं परिगृह्णतः\n 102\n  यन मित्रं भीतवत साध्यं यन मित्र भयसंहितम\n     सुरक्षितं ततः कार्यं पाणिः सर्पमुखाद इव\n 103\n  कृत्वा बलवता संधिम आत्मानं यॊ न रक्षति\n     अपथ्यम इव तद भुक्तं तस्यानर्थाय कल्पते\n 104\n  न कश चित कस्य चिन मित्रं न कश चित कस्य चित सुहृत\n     अर्थैर अर्था निबध्यन्ते गजैर वनगजा इव\n 105\n  न हि कश चित कृते कार्ये कर्तारं समवेक्षते\n     तस्मात सर्वाणि कार्याणि सावशेषाणि कारयेत\n 106\n  तस्मिन काले ऽपि च भवान दिवा कीर्तिभयान्वितः\n     मम न गरहणे शक्तः पलायनपरायणः\n 107\n  छिन्नं तु तन्तु बाहुल्यं तन्तुर एकॊ ऽवशेषितः\n     छेत्स्याम्य अहं तद अप्य आशु निर्वृतॊ भव लॊमश\n 108\n  तयॊः संवदतॊर एवं तथैवापन्नयॊर दवयॊः\n     कषयं जगाम सा रात्रिर लॊमशं चाविशद भयम\n 109\n  ततः परभातसमये विकृतः कृष्णपिङ्गलः\n     सथूलस्फिग विकचॊ रूक्षः शवचक्रपरिवारितः\n 110\n  शङ्कुकर्णॊ महावक्त्रः पलितॊ घॊरदर्शनः\n     परिघॊ नाम चण्डालः शस्त्रपाणिर अदृश्यत\n 111\n  तं दृष्ट्वा यमदूताभं मार्जारस तरस्तचेतनः\n     उवाच पलितं भीतः किम इदानीं करिष्यसि\n 112\n  अथ चापि सुसंत्रस्तौ तं दृष्ट्वा घॊरदर्शनम\n     कषणेन नकुलॊलूकौ नैराश्यं जग्मतुस तदा\n 113\n  बलिनौ मतिमन्तौ च संघातं चाप्य उपागतौ\n     अशक्यौ सुनयात तस्मात संप्रधर्षयितुं बलात\n 114\n  कार्यार्थं कृतसंधी तौ दृष्ट्वा मार्जारमूषकौ\n     उलूक नकुलौ तूर्णं जग्मतुः सवं सवम आलयम\n 115\n  ततश चिच्छेद तं तन्तुं मार्जारस्य स मूषकः\n     विप्रमुक्तॊ ऽथ मार्जारस तम एवाभ्यपतद दरुमम\n 116\n  स च तस्माद भयान मुक्तॊ मुक्तॊ घॊरेण शत्रुणा\n     बिलं विवेश पलितः शाखां भेजे च लॊमशः\n 117\n  उन्माथम अप्य अथादाय चण्डालॊ वीक्ष्य सर्वशः\n     विहताशः कषणेनाथ तस्माद देशाद अपाक्रमत\n     जगाम च सवभवनं चण्डालॊ भरतर्षभ\n 118\n  ततस तस्माद भयान मुक्तॊ दुर्लभं पराप्य जीवितम\n     बिलस्थं पादपाग्रस्थः पलितं लॊमशॊ ऽबरवीत\n 119\n  अकृत्वा संविदं कां चित सहसाहम उपप्लुतः\n     कृतज्ञं कृतकल्याणं कच चिन मां नाभिशङ्कसे\n 120\n  गत्वा च मम विश्वासं दत्त्वा च मम जीवितम\n     मित्रॊपभॊग समये किं तवं नैवॊपसर्पसि\n 121\n  कृत्वा हि पूर्वं मित्राणि यः पश्चान नानुतिष्ठति\n     न स मित्राणि लभते कृच्छ्रास्व आपत्सु दुर्मतिः\n 122\n  तत कृतॊ ऽहं तवया मित्रं सामर्थ्याद आत्मनः सखे\n     स मां मित्रत्वम आपन्नम उपभॊक्तुं तवम अर्हसि\n 123\n  यानि मे सन्ति मित्राणि ये च मे सन्ति बान्धवाः\n     सर्वे तवां पूजयिष्यन्ति शिष्या गुरुम इव परियम\n 124\n  अहं च पूजयिष्ये तवां समित्रगणबान्धवम\n     जीवितस्य परदातारं कृतज्ञः कॊ न पूजयेत\n 125\n  ईश्रवॊ मे भवान अस्तु शरीरस्य गृहस्य च\n     अर्थानां चैव सर्वेषाम अनुशास्ता च मे भव\n 126\n  अमात्यॊ मे भव पराज्ञ पितेव हि परशाधि माम\n     न ते ऽसति भयम अस्मत्तॊ जीवितेनात्मनः शपे\n 127\n  बुद्ध्या तवम उशनाः साक्षाद बले तव अधिकृता वयम\n     तवन्मन्त्रबलयुक्तॊ हि विन्देत जयम एव ह\n 128\n  एवम उक्तः परं सान्त्वं मार्जारेण स मूषकः\n     उवाच परमार्थज्ञः शलक्ष्णम आत्महितं वचः\n 129\n  यद भवान आह तत सर्वं मया ते लॊमश शरुतम\n     ममापि तावद बरुवतः शृणु यत परतिभाति माम\n 130\n  वेदितव्यानि मित्राणि बॊद्धव्याश चापि शत्रवः\n     एतत सुसूक्ष्मं लॊके ऽसमिन दृश्यते पराज्ञसंमतम\n 131\n  शत्रुरूपाश च सुहृदॊ मित्ररूपाश च शत्रवः\n     सान्त्वितास ते न बुध्यन्ते रागलॊभ वशंगताः\n 132\n  नास्ति जात्या रिपुर नाम मित्रं नाम न विद्यते\n     सामर्थ्य यॊगाज जायन्ते मित्राणि रिपवस तथा\n 133\n  यॊ यस्मिञ जीवति सवार्थं पश्येत तावत स जीवति\n     स तस्य तावन मित्रं सयाद यावन न सयाद विपर्ययः\n 134\n  नास्ति मैत्री सथिरा नाम न च धरुवम असौहृदम\n     अर्थयुक्त्या हि जायन्ते मित्राणि रिपवस तथा\n 135\n  मित्रं च शत्रुताम एति कस्मिंश चित कालपर्यये\n     शत्रुश च मित्रताम एति सवार्थॊ हि बलवत्तरः\n 136\n  यॊ विश्वसति मित्रेषु न चाश्वसति शत्रुषु\n     अर्थयुक्तिम अविज्ञाय चलितं तस्य जीवितम\n 137\n  अर्थयुक्तिम अविज्ञाय यः शुभे कुरुते मतिम\n     मित्रे वा यदि वा शत्रौ तस्यापि चलिता मतिः\n 138\n  न विश्वसेद अविश्वस्ते विश्वस्ते ऽपि न विश्वसेत\n     विश्वासाद भयम उत्पन्नं मूलान्य अपि निकृन्तति\n 139\n  अर्थयुक्त्या हि देश्यन्ते पिता माता सुतास तथा\n     मातुला भागिनेयाश च तथा संबन्धिबान्धवाः\n 140\n  पुत्रं हि माता पितरु तयजतः पतितं परियम\n     लॊकॊ रक्षति चात्मानं पश्य सवार्थस्य सारताम\n 141\n  तं मन्ये निकृतिप्रज्ञं यॊ मॊक्षं परत्यनन्तरम\n     कृत्यं मृगयसे कर्तुं सुखॊपायम असंशयम\n 142\n  अस्मिन निलय एव तवं नयग्रॊधाद अवतारितः\n     पूर्वं निविष्टम उन्माथं चपलत्वान न बुद्धिवान\n 143\n  आत्मनश चपलॊ नास्ति कुतॊ ऽनयेषां भविष्यति\n     तस्मात सर्वाणि कार्याणि चपलॊ हन्त्य असंशयम\n 144\n  बरवीति मधुरं कं चित परियॊ मे ह भवान इति\n     तन मिथ्या करणं सर्वं विस्तरेणापि मे शृणु\n 145\n  कारणात परियताम एति दवेष्यॊ भवति कारणात\n     अर्थार्थी जीवलॊकॊ ऽयं न कश चित कस्य चित परियः\n 146\n  सख्यं सॊदरयॊर भरात्रॊर दम्पत्यॊर वा परस्परम\n     कस्य चिन नाभिजानामि परीतिं निष्कारणाम इह\n 147\n  यद्य अपि भरातरः करुद्धा मार्या वा कारणान्तरे\n     सवभावतस ते परीयन्ते नेतरः परीयते जनः\n 148\n  परियॊ भवति दानेन परियवादेन चापरः\n     मन्त्रहॊम जपैर अन्यः कार्यार्थं परीयते जनः\n 149\n  उत्पन्ने कारणे परीतिर नास्ति नौ कारणान्तरे\n     परध्वस्ते कारणस्थाने सा परीतिर विनिवर्तते\n 150\n  किं नु तत कारणं मन्ये यनाहं भवतः परियः\n     अन्यत्राभ्यवहारार्थात तत्रापि च बुधा वयम\n 151\n  कालॊ हेतुं विकुरुते सवार्थस तम अनुवर्तते\n     सवार्थं पराज्ञॊ ऽभिजानाति पराज्ञं लॊकॊ ऽनुवर्तते\n 152\n  न तव ईदृशं तवया वाच्यं विदुषि सवार्थपण्डिते\n     अकाले ऽविषमस्थस्य सवार्थहेतुर अयं तव\n 153\n  तस्मान नाहं चले सवार्थात सुस्थितः संधिविग्रहे\n     अभ्राणाम इव रूपाणि विकुर्वन्ति कषणे कषणे\n 154\n  अद्यैव हि रिपुर भूत्वा पुनर अद्यैव सौहृदम\n     पुनश च रिपुर अद्यैव युक्तीनां पश्य चापलम\n 155\n  आसीत तावत तु मैत्री नौ यावद धेतुर अभूत पुरा\n     सा गता सह तेनैव कालयुक्तेन हेतुना\n 156\n  तवं हि मे ऽतयन्ततः शत्रुः सामर्थ्यान मित्रतां गतः\n     तत कृत्यम अभिनिर्वृत्तं परकृतिः शत्रुतां गता\n 157\n  सॊ ऽहम एवं परणीतानि जञात्वा शास्त्राणि तत्त्वतः\n     परविशेयं कथं पाशं तवत्कृतं तद वदस्व मे\n 158\n  तवद्वीर्येण विमुक्तॊ ऽहं मद्वीर्येण तथा भवान\n     अन्यॊन्यानुग्रहे वृत्ते नास्ति भूयः समागमः\n 159\n  तवं हि सौम्य कृतार्थॊ ऽदय निर्वृत्तार्थास तथा वयम\n     न ते ऽसत्य अन्यन मया कृत्यं किं चिद अन्यत्र भक्षणात\n 160\n  अहम अन्नं भवान भॊक्ता दुर्बलॊ ऽहं भवान बली\n     नावयॊर विद्यते संधिर नियुक्ते विषमे बले\n 161\n  संमन्ये ऽहं तव परज्ञां यन मॊक्षात परत्यनन्तरम\n     भक्ष्यं मृगयसे नूनं सुखॊपायम असंशयम\n 162\n  भक्ष्यार्थम एव बद्धस तवं स मुक्तः परसृतः कषुधा\n     शास्त्रज्ञम अभिसंधाय नूनं भक्षयिताद्य माम\n 163\n  जानामि कषुधितं हि तवाम आहारसमयश च ते\n     स तवं माम अभिसंधाय भक्ष्यं मृगयसे पुनः\n 164\n  यच चापि पुत्रदारं सवं तत संनिसृजसे मयि\n     शुश्रूषां नाम मे कर्तुं सखे मम न तत्क्षमम\n 165\n  तवया मां सहितं दृष्ट्वा परिया भार्या सुताश च ये\n     कस्मान मां ते न खादेयुर हृष्टाः परणयिनस तवयि\n 166\n  नाहं तवया समेष्यामि वृत्तॊ हेतुः समागमे\n     शिवं धयायस्व मे ऽतरस्थः सुकृतं समर्यते यदि\n 167\n  शत्रॊर अन्नाद्य भूतः सन कलिष्टस्य कषुधितस्य च\n     भक्ष्यं मृगयमाणस्य कः पराज्ञॊ विषयं वरजेत\n 168\n  सवस्ति ते ऽसतु गमिष्यामि दूराद अपि तवॊद्विजे\n     नाहं तवया समेष्यामि निर्वृतॊ भव लॊमश\n 169\n  बलवत संनिकर्षॊ हि न कदा चित परशस्यते\n     परशान्ताद अपि मे पराज्ञ भेतव्यं बलिनः सदा\n 170\n  यदि तव अर्थेन मे कार्यं बरूहि किं करवाणि ते\n     कामं सर्वं परदास्यामि न तव आत्मानं कदा चन\n 171\n  आत्मार्थे संततिस तयाज्या राज्यं रत्नं धनं तथा\n     अपि सर्वस्वम उत्सृज्य रक्षेद आत्मानम आत्मना\n 172\n  ऐश्वर्यधनरत्नानां परत्यमित्रे ऽपि तिष्ठताम\n     दृष्टा हि पुनर आवृत्तिर जीविताम इति नः शरुतम\n 173\n  न तव आत्मनः संप्रदानं धनरत्नवद इष्यते\n     आत्मा तु सर्वतॊ रक्ष्यॊ दारैर अपि धनैर अपि\n 174\n  आत्मरक्षित तन्त्राणां सुपरीक्षित कारिणाम\n     आपदॊ नॊपपद्यन्ते पुरुषाणां सवदॊषजाः\n 175\n  शत्रून सम्यग विजानन्ति दुर्बला ये बलीयसः\n     तेषां न चाल्यते बुद्धिर आत्मार्थं कृतनिश्चया\n 176\n  इत्य अभिव्यक्तम एवासौ पलितेनावभर्त्सितः\n     मार्जारॊ वरीडितॊ भूत्वा मूषकं वाक्यम अब्रवीत\n 177\n  संमन्ये ऽहं तव परज्ञां यस तवं मम हिते रतः\n     उक्तवान अर्थतत्त्वेन मया संभिन्नदर्शनः\n 178\n  न तु माम अन्यथा साधॊ तवं विज्ञातुम इहार्हसि\n     पराणप्रदानजं तवत्तॊ मम सौहृदम आगतम\n 179\n  धर्मज्ञॊ ऽसमि गुणज्ञॊ ऽसमि कृतज्ञॊ ऽसमि विशेषतः\n     मित्रेषु वत्सलश चास्मि तवद्विधेषु विशेषतः\n 180\n  तन माम एवंगते साधॊ न यावयितुम अर्हसि\n     तवया हि याव्यमानॊ ऽहं पराणाञ जह्यां सबान्धवः\n 181\n  धिक शब्दॊ हि बुधैर दृष्टॊ मद्विधेषु मनस्विषु\n     मरणं धर्मतत्त्वज्ञ न मां शङ्कितुम अर्हसि\n 182\n  इति संस्तूयमानॊ हि मार्जारेण स मूषकः\n     मनसा भावगम्भीरं मार्जारं वाक्यम अब्रवीत\n 183\n  साधुर भवाञ शरुतार्थॊ ऽसमि परीयते न च विश्वसे\n     संस्तवैर वा धनौघैर वा नाहं शक्यः पुनस तवया\n 184\n  न हय अमित्रवशं यान्ति पराज्ञा निष्करणं सखे\n     अस्मिन्न अर्थे च गाथे दवे निबॊधॊशनसा कृते\n 185\n  शत्रुसाधारणे कृत्ये कृत्वा संधिं बलीयसा\n     समाहितश चरेद युक्त्या कृतार्थश च न विश्वसेत\n 186\n  तस्मात सर्वास्व अवस्थासु रक्षेञ जीवितम आत्मनः\n     दरव्याणि संततिश चैव सर्वं भवति जीवतः\n 187\n  संक्षेपॊ नीतिशास्त्राणाम अविश्वासः परॊ मतः\n     नृषु तस्माद अविश्वासः पुष्कलं हितम आत्मनः\n 188\n  वध्यन्ते न हय अविश्वस्ताः शत्रुभिर दुर्बला अपि\n     विश्वस्तास तव आशु वध्यन्ते बलवन्तॊ ऽपि दुर्बलैः\n 189\n  तवद्विधेभ्यॊ मया हय आत्मा रक्ष्यॊ मार्जारसर्वदा\n     रक्ष तवम अपि चात्मानं चण्डालाञ जातिकिल्बिषात\n 190\n  स तस्य बरुवतस तव एवं संत्रासाञ जातसाध्वसः\n     सवबलिं हि जवेनाशु मार्जारः परययौ ततः\n 191\n  ततः शास्त्रार्थतत्त्वज्ञॊ बुद्धिसामर्थ्यम आत्मनः\n     विश्राव्य पलितः पराज्ञॊ बिलम अन्यञ जगाम ह\n 192\n  एवं परज्ञावता बुद्ध्या दुर्बलेन महाबलाः\n     एकेन बहवॊ ऽमित्राः संधिं कुर्वीत पण्डितः\n 193\n  अरिणापि समर्थेन संधिं कुर्वीत पण्डितः\n     मूषकश च विडालश च मुक्ताव अन्यॊन्यसंश्रयात\n 194\n  इत्य एष कषत्रधर्मस्य मया मार्गॊ ऽनुदर्शितः\n     विस्तरेण महीपाल संक्षेपेण पुनः शृणु\n 195\n  अन्यॊन्यकृतवैरौ तु चक्रतुः परीतिम उत्तमाम\n     अन्यॊन्यम अभिसंधातुम अभूच चैव तयॊर मतिः\n 196\n  तत्र पराज्ञॊ ऽभिसंधत्ते सम्यग बुद्धिबलाश्रयात\n     अभिसंधीयते पराज्ञः परमादाद अपि चाबुधैः\n 197\n  तस्माद अभीतवद भीतॊ विश्वस्तवद अविश्वसन\n     न हय अप्रमत्तश चलति चलितॊ वा विनश्यति\n 198\n  कालेन रिपुणा संधिः काले मित्रेण विग्रहः\n     कार्य इत्य एव तत्त्वज्ञाः पराजुर नित्यं युधिष्ठिर\n 199\n  एवं मत्वा महाराज शास्त्रार्थम अभिगम्य च\n     अभियुक्तॊ ऽपरमत्तश च पराग भयाद भीतवच चरेत\n 200\n  भीतवत संविधिः कार्यः परतिसंधिस तथैव च\n     भयाद उत्पद्यते बुद्धिर अप्रमत्ताभियॊगजा\n 201\n  न भयं विद्यते राजन भीतस्यानागते भये\n     अभीतस्य तु विस्रम्भात सुमहाञ जायते भयम\n 202\n  न भीरुर इति चात्यन्तं मन्त्रॊ ऽदेयः कथं चन\n     अविज्ञानाद धि विज्ञाते गच्छेद आस्पद दर्शिषु\n 203\n  तस्माद अभीतवद भीतॊ विश्वस्तवद अविश्वसन\n     कार्याणां गुरुतां बुद्ध्वा नानृतं किं चिद आचरेत\n 204\n  एवम एतन मया परॊक्तम इतिहासं युधिष्ठिर\n     शरुत्वा तवं सुहृदां मध्ये यथावत समुपाचर\n 205\n  उपलभ्य मतिं चाग्र्याम अरिमित्रान्तरं तथा\n     संधिविग्रहकालं च मॊक्षॊपायं तथापदि\n 206\n  शत्रुसाधारणे कृत्ये कृत्वा संधिं बलीयसा\n     समागमं चरेद युक्त्या कृतार्थॊ न च विश्वसेत\n 207\n  अविरुद्धां तरिवर्गेण नीतिम एतां युधिष्ठिर\n     अभ्युत्तिष्ठ शरुताद अस्माद भूयस तवं रञ्जयन परजाः\n 208\n  बराह्मणैश चापि ते सार्धं यात्रा भवतु पाण्डव\n     बराह्मणा हि परं शरेयॊ दिवि चेह च भारत\n 209\n  एते धर्मस्य वेत्तारः कृतज्ञाः सततं परभॊ\n     पूजिताः शुभकर्माणः पूर्वजित्या नराधिप\n 210\n  राज्यं शरेयः परं राजन यशः कीर्तिं च लप्स्यसे\n     कुलस्य संततिं चैव यथान्यायं यथाक्रमम\n 211\n  दवयॊर इमं भारत संधिविग्रहं; सुभाषितं बुद्धिविशेषकारितम\n     तथान्ववेक्ष्य कषितिपेन सर्वदा; निषेवितव्यं नृप शत्रुमण्डले\n \n \n   1\n   [y]\n       sarvatra buddhiḥ kathitā śreṣṭhā te bharatarṣabha\n       anāgatā tathotpannā dīrghasūtrā vināśinī\n   2\n  tad icchāmi parāṃ buddhiṃ śrotuṃ bharatasattama\n       yathā rājan na muhyeta śatrubhiḥ parivāritaḥ\n   3\n  dharmārthakuśalaprājña sarvaśāstraviśārada\n       pṛcchāmi tvā kuru kśreṣṭha tan me vyākhyātum arhasi\n   4\n  śatrubhir bahubhir grasto yathā varteta pārthivaḥ\n       etad icchāmy ahaṃ śrotuṃ sarvam eva yathāvidhi\n   5\n  viṣamasthaṃ hi rājānaṃ śatravaḥ paripanthinaḥ\n       bahavo 'py ekam uddhartuṃ yatante pūrvatāpitāḥ\n   6\n  sarvataḥ prārthyamānena durbalena mahābalaiḥ\n       ekenaivāsahāyena śakyaṃ sthātuṃ kathaṃ bhavet\n   7\n  kathaṃ mitram ariṃ caiva vindeta bharatarṣabha\n       ceṣṭitavyaṃ kathaṃ cātha śatror mitrasya cāntare\n   8\n  prajñāta lakṣaṇe rājann amitre mitratāṃ gate\n       kathaṃ nu puruṣaḥ kuryāt kiṃ vā kṛtvā sukhī bhavet\n   9\n  vigrahaṃ kena vā kuryāt saṃdhiṃ vā kena yojayet\n       kathaṃ vā śatrumadhyastho vartetābalavān iti\n   10\n  etad vai sarvakṛtyānāṃ paraṃ kṛtyaṃ paraṃtapa\n      naitasya kaś cid vaktāsti śrotā cāpi sudurlabhaḥ\n  11\n  ṛte śāṃtanavād bhīṣmāt satyasaṃdhāj jitendriyāt\n      tad anviṣya mahābāho sarvam etad vadasva me\n  12\n   [bh]\n      tvad yukto 'yam anupraśno yudhiṣṭhira guṇodayaḥ\n      śṛṇu me putra kārtsnyena guhyam āpatsu bhārata\n  13\n  amitro mitratāṃ yāti mitraṃ cāpi praduṣyati\n      sāmarthya yogāt kāryāṇāṃ tadgatyā hi sadāgatiḥ\n  14\n  tasmād viśvasitavyaṃ ca vigrahaṃ ca samācaret\n      deśaṃ kālaṃ ca vijñāya kāryākāryaviniścaye\n  15\n  saṃdhātavyaṃ budhair nityaṃ vyavasyaṃ ca hitārthibhiḥ\n      amitrair api saṃdheyaṃ prāṇā rakṣyāś ca bhārata\n  16\n  yo hy amitrair naro nityaṃ na saṃdadhyād apaṇḍitaḥ\n      na so 'rtham āpnuyāt kiṃ cit phalāny api ca bhārata\n  17\n  yas tv amitreṇa saṃdhatte mitreṇa ca virudhyate\n      arthayuktiṃ samālokya sumahad vindate phalam\n  18\n  atrāpy udāharantīmam itihāsaṃ purātanam\n      mārjārasya ca saṃvādaṃ nyagrodhe mūṣakasya ca\n  19\n  vane mahati kasmiṃś cin nyagrodhaḥ sumahān abhūt\n      latā jālaparicchanno nānādvija gaṇāyutaḥ\n  20\n  skandhavān meghasaṃkāśaḥ śītac chāyo manoramaḥ\n      vairantyam abhito jātas tarur vyālamṛgākulaḥ\n  21\n  tasya mūlaṃ samāśritya kṛtvā śatamukhaṃ bilam\n      vasati sma mahāprājñaḥ palito nāma mūṣakaḥ\n  22\n  śākhāś ca tasya saṃśritya vasati sma sukhaṃ puraḥ\n      lomaśo nāma mārjāraḥ pakṣisattvāvasādakaḥ\n  23\n  tatra cāgatya cāṇḍālo vairantya kṛtaketanaḥ\n      ayojayat tam unmāthaṃ nityam astaṃ gate ravau\n  24\n  tatra snāyumayān pāśān yathāvat saṃnidhāya saḥ\n      gṛhaṃ gatvā sukhaṃ śete prabhātām eti śarvarīm\n  25\n  tatra sma nityaṃ badhyante naktaṃ bahuvidhā mṛgāḥ\n      kadā cit tatra mārjāras tv apramatto 'py abadhyata\n  26\n  tasmin baddhe mahāprājñaḥ śatrau nityātatāyini\n      taṃ kālaṃ palito jñātvā vicacāra sunirbhayaḥ\n  27\n  tenānucaratā tasmin vane viśvastacāriṇā\n      bhakṣaṃ vicaramāṇena nacirād dṛṣṭam āmiṣam\n  28\n  sa tam unmātham āruhya tad āmiṣam abhakṣayat\n      tasyopari sapatnasya baddhasya manasā hasan\n  29\n  āmiṣe tu prasaktaḥ sa kadā cid avalokayan\n      apaśyad aparaṃ ghoram ātmanaḥ śatrum āgatam\n  30\n  śaraprasūna saṃkāśaṃ mahī vivara śāyinam\n      nakulaṃ harikaṃ nāma capalaṃ tāmralocanam\n  31\n  tena mūṣaka gandhena tvaramāṇam upāgatam\n      bhakṣārthaṃ lelihad vaktraṃ bhūmāv ūrdhvamukhaṃ sthitam\n  32\n  śakhā gatam ariṃ cānyad apaśyat koṭarālayam\n      ulūkaṃ candrakaṃ nāma tīkṣṇatuṇḍaṃ kṣapācaram\n  33\n  gatasya viṣayaṃ tasya nakulolūkayos tadā\n      athāsyāsīd iyaṃ cintā tat prāpya sumahad bhayam\n  34\n  āpady asyāṃ sukaṣṭāyāṃ maraṇe samupasthite\n      samantād bhaya utpanne kathaṃ kāryaṃ hitaiṣiṇā\n  35\n  sa tathā sarvato ruddhaḥ sarvatra samadarśanaḥ\n      abhavad bhayasaṃtaptaś cakre cemāṃ parāṃ gatim\n  36\n  āpad vināśabhūyiṣṭhā śataikīyaṃ ca jīvitam\n      samanta saṃśayā ceyam asmān āpad upasthitā\n  37\n  gataṃ hi sahasā bhūmiṃ nakulo māṃ samāpnuyāt\n      ulūkaś ceha tiṣṭhantaṃ mārjāraḥ pāśasaṃkṣayāt\n  38\n  na tv evāsmad vidhaḥ prājñaḥ saṃmohaṃ gantum arhati\n      kariṣye jīvite yatnaṃ yāvad ucchvāsanigraham\n  39\n  na hi buddhyānvitāḥ prājñā nītiśāstraviśāradāḥ\n      saṃbhramanty āpadaṃ prāpya mahato 'rthān avāpya ca\n  40\n  na tv anyām iha mārjārād gatiṃ paśyāmi sāṃpratam\n      viṣamastho hy ayaṃ jantuḥ kṛtyaṃ cāsya mahan mayā\n  41\n  jīvitārthī kathaṃ tv adya prārthitaḥ śatrubhis tribhiḥ\n      tasmād imam ahaṃ śatruṃ mārjāraṃ saṃśrayāmi vai\n  42\n  kṣatravidyāṃ samāśritya hitam asyopadhāraye\n      yenemaṃ śatrusaṃghātaṃ matipūrveṇa vañcaye\n  43\n  ayam atyantaśatrur me vaiṣamyaṃ paramaṃ gataḥ\n      mūḍho grāhayituṃ svārthaṃ saṃgatyā yadi śakyate\n  44\n  kadā cid vyasanaṃ prāpya saṃdhiṃ kuryān mayā saha\n      balinā saṃniviṣṭasya śatror api parigrahaḥ\n      kārya ity āhur ācāryā viṣame jīvitārthinā\n  45\n  śreyān hi paṇḍitaḥ śatrur na ca mitram apaṇḍitam\n      mama hy amitre mārjāre jīvitaṃ saṃpratiṣṭhitam\n  46\n  hantainaṃ saṃpravakṣyāmi hetum ātmābhirakṣaṇe\n      apīdānīm ayaṃ śatruḥ saṃgatyā paṇḍito bhavet\n  47\n  tato 'rthagatitattvajñaḥ saṃdhivigrahakālavit\n      sāntvapūrvam idaṃ vākyaṃ mārjāraṃ mūṣako 'bravīt\n  48\n  sauhṛdena bhibhāṣe tvā kac cin mārjārajīvasi\n      jīvitaṃ hi tavecchāmi śreyaḥ sādhāraṇaṃ hi nau\n  49\n  na te saumya viṣattavyaṃ jīviṣyasi yathā purā\n      ahaṃ tvām uddhariṣyāmi prāṇāñ jahyāṃ hi te kṛte\n  50\n  asti kaś cid upāyo 'tra puṣkalaḥ pratibhāti mām\n      yena śakyas tvayā mokṣaḥ prāptuṃ śreyo yathā mayā\n  51\n  mayā hy upāyo dṛṣṭo 'yaṃ vicārya matim ātmanaḥ\n      ātmārthaṃ ca tvadarthaṃ ca śreyaḥ sādhāraṇaṃ hi nau\n  52\n  idaṃ hi nakulolūkaṃ pāpabuddhy abhitaḥ sthitam\n      na dharṣayati mārjāratena me svasti sāṃpratam\n  53\n  kūjaṃś capala netro 'yaṃ kauśiko māṃ nirīkṣate\n      nagaśākhā grahas tiṣṭhaṃs tasyāhaṃ bhṛśam udvije\n  54\n  satāṃ sāptapadaṃ sakhyaṃ sa vāso me 'si paṇḍitaḥ\n      sāṃvāsyakaṃ kariṣyāmi nāsti te mṛtyuto bhayam\n  55\n  na hi śaknoṣi mārjārapāśaṃ chettuṃ vinā mayā\n      ahaṃ chetsyāmi te pāśaṃ yadi māṃ tvaṃ na hiṃsasi\n  56\n  tvam āśrito nagasyāgraṃ mūlaṃ tv aham upāśritaḥ\n      ciroṣitāv ihāvāṃ vai vṛkṣe 'smin viditaṃ hi te\n  57\n  yasminn āśvasate kaś cid yaś ca nāśvasate kva cit\n      na tau dhīrāḥ praśaṃsanti nityam udvignacetasau\n  58\n  tasmād vivardhatāṃ prītiḥ satyā saṃgatir astu nau\n      kālātītam apārthaṃ hi na praśaṃsanti paṇḍitāḥ\n  59\n  arthayuktim imāṃ tāvad yathā bhūtāṃ niśāmaya\n      tava jīvitam icchāmi tvaṃ mamecchasi jīvitam\n  60\n  kaś cit tarati kāṣṭhena sugambhīrāṃ mahānadīm\n      sa tārayati tat kāṣṭhaṃ sa ca kāṣṭhena tāryate\n  61\n  īdṛśo nau samāyogo bhaviṣyati sunistaram\n      ahaṃ tvāṃ tārayiṣyāmi tvaṃ ca māṃ tārayiṣyasi\n  62\n  evam uktvā tu palitas tadartham ubhayor hitam\n      hetumad grahaṇīyaṃ ca kālākāṅkṣī vyapaikṣata\n  63\n  atha suvyāhṛtaṃ tasya śrutvā śatrur vicakṣaṇaḥ\n      hetumad grahaṇīyārthaṃ mārjāro vākyam abravīt\n  64\n  buddhimān vākyasaṃpannas tad vākyam anuvarṇayan\n      tām avasthām avekṣyāntyāṃ sāmnaiva pratyapūjayat\n  65\n  tatas tīkṣṇāgradaśano vaiḍūryamaṇilocanaḥ\n      mūṣakaṃ mandam udvīkṣya mārjāro lomaśo 'bravīt\n  66\n  nandāmi saumya bhadraṃ te yo māṃ jīvantam icchasi\n      śreyaś ca yadi jānīṣe kriyatāṃ mā vicāraya\n  67\n  ahaṃ hi dṛḍham āpannas tvam āpannataro mayā\n      dvayor āpannayoḥ saṃdhiḥ kriyatāṃ mā vicāraya\n  68\n  vidhatsva prāptakālaṃ yat kāryaṃ sidhyatu cāvayoḥ\n      mayi kṛcchrād vinirmukte na vinaṅkṣyati te kṛtam\n  69\n  nyastamāno 'smi bhakto 'smi śiṣyas tvaddhitakṛt tathā\n      nideśavaśavartī ca bhavantaṃ śaraṇaṃ gataḥ\n  70\n  ity evam uktaḥ palito mārjāraṃ vaśam āgatam\n      vākyaṃ hitam uvācedam abhinītārtham arthavat\n  71\n  udāraṃ yad bhavān āha naitac citraṃ bhavadvidhe\n      vidito yas tu mārgo me hitārthaṃ śṛṇu taṃ mama\n  72\n  ahaṃ tvānupravekṣyāmi nakulān me mahad bhayam\n      trāyasva māṃ mā vadhīś ca śakto 'smi tava mokṣaṇe\n  73\n  ulūkāc caiva māṃ rakṣa kṣudraḥ prārthayate hi mām\n      ahaṃ chetsyāmi te pāśān sakhe satyena te śape\n  74\n  tad vacaḥ saṃgataṃ śrutvā lomaśo yuktam arthavat\n      harṣād udvīkṣya palitaṃ svāgatenābhyapūjayat\n  75\n  sa taṃ saṃpūjya palitaṃ mārjāraḥ sauhṛde sthitaḥ\n      suvicintyābravīd dhīraḥ prītas tvarita eva hi\n  76\n  kṣipram āgaccha bhadraṃ te tvaṃ me prāṇasamaḥ sakhā\n      tava prājña prasādād dhi kṣipraṃ prāpsyāmi jīvitam\n  77\n  yad yad evaṃgatenādya śakyaṃ kartuṃ mayā tava\n      tad ājñāpaya kartāhaṃ saṃdhir evāstu nau sakhe\n  78\n  asmāt te saṃśayān muktaḥ sa mitra gaṇabāndhavaḥ\n      sarvakāryāṇi kartāhaṃ priyāṇi ca hitāni ca\n  79\n  muktaś ca vyasanād asmāt saumyāham api nāma te\n      prītim utpādayeyaṃ ca pratikartuṃ ca śaknuyām\n  80\n  grāhayitvā tu taṃ svārthaṃ mārjāraṃ mūṣakas tadā\n      praviveśa suvisrabdhaḥ samyag arthāṃś cacāra ha\n  81\n  evam āśvasito vidvān mārjāreṇa sa mūṣakaḥ\n      mārjārorasi visrabdhaḥ suṣvāpa pitṛmātṛvat\n  82\n  līnaṃ tu tasya gātreṣu mārjārasyātha mūṣakam\n      tau dṛṣṭvā nakulolūkau nirāśau jagmatur gṛhān\n  83\n  līnas tu tasya gātreṣu palito deśakālavit\n      ciccheda pāśān nṛpate kālākāṅkṣī śanaiḥ śanaiḥ\n  84\n  atha bandhaparikliṣṭo mārjāro vīkṣya mūṣakam\n      chindantaṃ vai tadā pāśān atvarantaṃ tvarānvitaḥ\n  85\n  tam atvarantaṃ palitaṃ pāśānāṃ chedane tadā\n      saṃcodayitum ārebhe mārjāro mūṣakaṃ tadā\n  86\n  kiṃ saumya nābhitvarase kiṃ kṛtārtho 'vamanyase\n      chindhi pāśān amitraghna purā śvapaca eti saḥ\n  87\n  ity uktas tvaratā tena matimān palito 'bravīt\n      mārjāram akṛtaprajñaṃ vaśyam ātmahitaṃ vacaḥ\n  88\n  tūṣṇīṃ bhava na te saumya tvarā kāryā na saṃbhramaḥ\n      vayam evātra kālajñā na kālaḥ parihāsyate\n  89\n  akāle kṛtyam ārabdhaṃ kartuṃ nārthāya kalpate\n      tad eva kāla ārabdhaṃ mahate 'rthāya kalpate\n  90\n  akālavipramuktān me tvatta eva bhayaṃ bhavet\n      tasmāt kālaṃ pratīkṣasva kim iti tvarase sakhe\n  91\n  yāvat paśyāmi caṇḍālam āyāntaṃ śastrapāṇinam\n      tataś chetsyāmi te pāśaṃ prāpte sādhāraṇe bhaye\n  92\n  tasmin kāle pramuktas tvaṃ tarum evādhirohasi\n      na hi te jīvitād anyat kiṃ cit kṛtyaṃ bhaviṣyati\n  93\n  tato bhavaty atikrānte traste bhīte ca lomaśa\n      ahaṃ bilaṃ pravekṣyāmi bhavāṭ śākhāṃ gamiṣyati\n  94\n  evam uktas tu mārjāro mūṣakeṇātmano hitam\n      vacanaṃ vākyatattvajño jīvitārthī mahāmatiḥ\n  95\n  athātmakṛtya tvaritaḥ samyak praśrayam ācaran\n      uvāca lomaśo vākyaṃ mūṣakaṃ cirakāriṇam\n  96\n  na hy evaṃ mitrakāryāṇi prītyā kurvanti sādhavaḥ\n      yathā tvaṃ mokṣitaḥ kṛcchrāt tvaramāṇena vai mayā\n  97\n  tāthaiva tvaramāṇena tvayā kāryaṃ hitaṃ mama\n      yatnaṃ kuru mahāprājña yathā svasty āvayor bhavet\n  98\n  atha vā pūrvavairaṃ tvaṃ smaran kālaṃ vikarṣasi\n      paśya duṣkṛtakarmatvaṃ vyaktam āyuḥ kṣayo mama\n  99\n  yac ca kiṃ cin mayājñānāt purastād vipriyaṃ kṛtam\n      na tan manasi kartavyaṃ kṣamaye tvāṃ prasīda me\n  100\n  tam evaṃ vādinaṃ prājñaḥ śāstravid buddhisaṃmataḥ\n     uvācedaṃ vacaḥ śreṣṭhaṃ mārjāraṃ mūṣakas tadā\n 101\n  śrutaṃ me tava mārjārasvam arthaṃ parigṛhṇataḥ\n     mamāpi tvaṃ vijānīhi svam arthaṃ parigṛhṇataḥ\n 102\n  yan mitraṃ bhītavat sādhyaṃ yan mitra bhayasaṃhitam\n     surakṣitaṃ tataḥ kāryaṃ pāṇiḥ sarpamukhād iva\n 103\n  kṛtvā balavatā saṃdhim ātmānaṃ yo na rakṣati\n     apathyam iva tad bhuktaṃ tasyānarthāya kalpate\n 104\n  na kaś cit kasya cin mitraṃ na kaś cit kasya cit suhṛt\n     arthair arthā nibadhyante gajair vanagajā iva\n 105\n  na hi kaś cit kṛte kārye kartāraṃ samavekṣate\n     tasmāt sarvāṇi kāryāṇi sāvaśeṣāṇi kārayet\n 106\n  tasmin kāle 'pi ca bhavān divā kīrtibhayānvitaḥ\n     mama na grahaṇe śaktaḥ palāyanaparāyaṇaḥ\n 107\n  chinnaṃ tu tantu bāhulyaṃ tantur eko 'vaśeṣitaḥ\n     chetsyāmy ahaṃ tad apy āśu nirvṛto bhava lomaśa\n 108\n  tayoḥ saṃvadator evaṃ tathaivāpannayor dvayoḥ\n     kṣayaṃ jagāma sā rātrir lomaśaṃ cāviśad bhayam\n 109\n  tataḥ prabhātasamaye vikṛtaḥ kṛṣṇapiṅgalaḥ\n     sthūlasphig vikaco rūkṣaḥ śvacakraparivāritaḥ\n 110\n  śaṅkukarṇo mahāvaktraḥ palito ghoradarśanaḥ\n     parigho nāma caṇḍālaḥ śastrapāṇir adṛśyata\n 111\n  taṃ dṛṣṭvā yamadūtābhaṃ mārjāras trastacetanaḥ\n     uvāca palitaṃ bhītaḥ kim idānīṃ kariṣyasi\n 112\n  atha cāpi susaṃtrastau taṃ dṛṣṭvā ghoradarśanam\n     kṣaṇena nakulolūkau nairāśyaṃ jagmatus tadā\n 113\n  balinau matimantau ca saṃghātaṃ cāpy upāgatau\n     aśakyau sunayāt tasmāt saṃpradharṣayituṃ balāt\n 114\n  kāryārthaṃ kṛtasaṃdhī tau dṛṣṭvā mārjāramūṣakau\n     ulūka nakulau tūrṇaṃ jagmatuḥ svaṃ svam ālayam\n 115\n  tataś ciccheda taṃ tantuṃ mārjārasya sa mūṣakaḥ\n     vipramukto 'tha mārjāras tam evābhyapatad drumam\n 116\n  sa ca tasmād bhayān mukto mukto ghoreṇa śatruṇā\n     bilaṃ viveśa palitaḥ śākhāṃ bheje ca lomaśaḥ\n 117\n  unmātham apy athādāya caṇḍālo vīkṣya sarvaśaḥ\n     vihatāśaḥ kṣaṇenātha tasmād deśād apākramat\n     jagāma ca svabhavanaṃ caṇḍālo bharatarṣabha\n 118\n  tatas tasmād bhayān mukto durlabhaṃ prāpya jīvitam\n     bilasthaṃ pādapāgrasthaḥ palitaṃ lomaśo 'bravīt\n 119\n  akṛtvā saṃvidaṃ kāṃ cit sahasāham upaplutaḥ\n     kṛtajñaṃ kṛtakalyāṇaṃ kac cin māṃ nābhiśaṅkase\n 120\n  gatvā ca mama viśvāsaṃ dattvā ca mama jīvitam\n     mitropabhoga samaye kiṃ tvaṃ naivopasarpasi\n 121\n  kṛtvā hi pūrvaṃ mitrāṇi yaḥ paścān nānutiṣṭhati\n     na sa mitrāṇi labhate kṛcchrāsv āpatsu durmatiḥ\n 122\n  tat kṛto 'haṃ tvayā mitraṃ sāmarthyād ātmanaḥ sakhe\n     sa māṃ mitratvam āpannam upabhoktuṃ tvam arhasi\n 123\n  yāni me santi mitrāṇi ye ca me santi bāndhavāḥ\n     sarve tvāṃ pūjayiṣyanti śiṣyā gurum iva priyam\n 124\n  ahaṃ ca pūjayiṣye tvāṃ samitragaṇabāndhavam\n     jīvitasya pradātāraṃ kṛtajñaḥ ko na pūjayet\n 125\n  īśravo me bhavān astu śarīrasya gṛhasya ca\n     arthānāṃ caiva sarveṣām anuśāstā ca me bhava\n 126\n  amātyo me bhava prājña piteva hi praśādhi mām\n     na te 'sti bhayam asmatto jīvitenātmanaḥ śape\n 127\n  buddhyā tvam uśanāḥ sākṣād bale tv adhikṛtā vayam\n     tvanmantrabalayukto hi vindeta jayam eva ha\n 128\n  evam uktaḥ paraṃ sāntvaṃ mārjāreṇa sa mūṣakaḥ\n     uvāca paramārthajñaḥ ślakṣṇam ātmahitaṃ vacaḥ\n 129\n  yad bhavān āha tat sarvaṃ mayā te lomaśa śrutam\n     mamāpi tāvad bruvataḥ śṛṇu yat pratibhāti mām\n 130\n  veditavyāni mitrāṇi boddhavyāś cāpi śatravaḥ\n     etat susūkṣmaṃ loke 'smin dṛśyate prājñasaṃmatam\n 131\n  śatrurūpāś ca suhṛdo mitrarūpāś ca śatravaḥ\n     sāntvitās te na budhyante rāgalobha vaśaṃgatāḥ\n 132\n  nāsti jātyā ripur nāma mitraṃ nāma na vidyate\n     sāmarthya yogāj jāyante mitrāṇi ripavas tathā\n 133\n  yo yasmiñ jīvati svārthaṃ paśyet tāvat sa jīvati\n     sa tasya tāvan mitraṃ syād yāvan na syād viparyayaḥ\n 134\n  nāsti maitrī sthirā nāma na ca dhruvam asauhṛdam\n     arthayuktyā hi jāyante mitrāṇi ripavas tathā\n 135\n  mitraṃ ca śatrutām eti kasmiṃś cit kālaparyaye\n     śatruś ca mitratām eti svārtho hi balavattaraḥ\n 136\n  yo viśvasati mitreṣu na cāśvasati śatruṣu\n     arthayuktim avijñāya calitaṃ tasya jīvitam\n 137\n  arthayuktim avijñāya yaḥ śubhe kurute matim\n     mitre vā yadi vā śatrau tasyāpi calitā matiḥ\n 138\n  na viśvased aviśvaste viśvaste 'pi na viśvaset\n     viśvāsād bhayam utpannaṃ mūlāny api nikṛntati\n 139\n  arthayuktyā hi deśyante pitā mātā sutās tathā\n     mātulā bhāgineyāś ca tathā saṃbandhibāndhavāḥ\n 140\n  putraṃ hi mātā pitaru tyajataḥ patitaṃ priyam\n     loko rakṣati cātmānaṃ paśya svārthasya sāratām\n 141\n  taṃ manye nikṛtiprajñaṃ yo mokṣaṃ pratyanantaram\n     kṛtyaṃ mṛgayase kartuṃ sukhopāyam asaṃśayam\n 142\n  asmin nilaya eva tvaṃ nyagrodhād avatāritaḥ\n     pūrvaṃ niviṣṭam unmāthaṃ capalatvān na buddhivān\n 143\n  ātmanaś capalo nāsti kuto 'nyeṣāṃ bhaviṣyati\n     tasmāt sarvāṇi kāryāṇi capalo hanty asaṃśayam\n 144\n  bravīti madhuraṃ kaṃ cit priyo me ha bhavān iti\n     tan mithyā karaṇaṃ sarvaṃ vistareṇāpi me śṛṇu\n 145\n  kāraṇāt priyatām eti dveṣyo bhavati kāraṇāt\n     arthārthī jīvaloko 'yaṃ na kaś cit kasya cit priyaḥ\n 146\n  sakhyaṃ sodarayor bhrātror dampatyor vā parasparam\n     kasya cin nābhijānāmi prītiṃ niṣkāraṇām iha\n 147\n  yady api bhrātaraḥ kruddhā māryā vā kāraṇāntare\n     svabhāvatas te prīyante netaraḥ prīyate janaḥ\n 148\n  priyo bhavati dānena priyavādena cāparaḥ\n     mantrahoma japair anyaḥ kāryārthaṃ prīyate janaḥ\n 149\n  utpanne kāraṇe prītir nāsti nau kāraṇāntare\n     pradhvaste kāraṇasthāne sā prītir vinivartate\n 150\n  kiṃ nu tat kāraṇaṃ manye yanāhaṃ bhavataḥ priyaḥ\n     anyatrābhyavahārārthāt tatrāpi ca budhā vayam\n 151\n  kālo hetuṃ vikurute svārthas tam anuvartate\n     svārthaṃ prājño 'bhijānāti prājñaṃ loko 'nuvartate\n 152\n  na tv īdṛśaṃ tvayā vācyaṃ viduṣi svārthapaṇḍite\n     akāle 'viṣamasthasya svārthahetur ayaṃ tava\n 153\n  tasmān nāhaṃ cale svārthāt susthitaḥ saṃdhivigrahe\n     abhrāṇām iva rūpāṇi vikurvanti kṣaṇe kṣaṇe\n 154\n  adyaiva hi ripur bhūtvā punar adyaiva sauhṛdam\n     punaś ca ripur adyaiva yuktīnāṃ paśya cāpalam\n 155\n  āsīt tāvat tu maitrī nau yāvad dhetur abhūt purā\n     sā gatā saha tenaiva kālayuktena hetunā\n 156\n  tvaṃ hi me 'tyantataḥ śatruḥ sāmarthyān mitratāṃ gataḥ\n     tat kṛtyam abhinirvṛttaṃ prakṛtiḥ śatrutāṃ gatā\n 157\n  so 'ham evaṃ praṇītāni jñātvā śāstrāṇi tattvataḥ\n     praviśeyaṃ kathaṃ pāśaṃ tvatkṛtaṃ tad vadasva me\n 158\n  tvadvīryeṇa vimukto 'haṃ madvīryeṇa tathā bhavān\n     anyonyānugrahe vṛtte nāsti bhūyaḥ samāgamaḥ\n 159\n  tvaṃ hi saumya kṛtārtho 'dya nirvṛttārthās tathā vayam\n     na te 'sty anyan mayā kṛtyaṃ kiṃ cid anyatra bhakṣaṇāt\n 160\n  aham annaṃ bhavān bhoktā durbalo 'haṃ bhavān balī\n     nāvayor vidyate saṃdhir niyukte viṣame bale\n 161\n  saṃmanye 'haṃ tava prajñāṃ yan mokṣāt pratyanantaram\n     bhakṣyaṃ mṛgayase nūnaṃ sukhopāyam asaṃśayam\n 162\n  bhakṣyārtham eva baddhas tvaṃ sa muktaḥ prasṛtaḥ kṣudhā\n     śāstrajñam abhisaṃdhāya nūnaṃ bhakṣayitādya mām\n 163\n  jānāmi kṣudhitaṃ hi tvām āhārasamayaś ca te\n     sa tvaṃ mām abhisaṃdhāya bhakṣyaṃ mṛgayase punaḥ\n 164\n  yac cāpi putradāraṃ svaṃ tat saṃnisṛjase mayi\n     śuśrūṣāṃ nāma me kartuṃ sakhe mama na tatkṣamam\n 165\n  tvayā māṃ sahitaṃ dṛṣṭvā priyā bhāryā sutāś ca ye\n     kasmān māṃ te na khādeyur hṛṣṭāḥ praṇayinas tvayi\n 166\n  nāhaṃ tvayā sameṣyāmi vṛtto hetuḥ samāgame\n     śivaṃ dhyāyasva me 'trasthaḥ sukṛtaṃ smaryate yadi\n 167\n  śatror annādya bhūtaḥ san kliṣṭasya kṣudhitasya ca\n     bhakṣyaṃ mṛgayamāṇasya kaḥ prājño viṣayaṃ vrajet\n 168\n  svasti te 'stu gamiṣyāmi dūrād api tavodvije\n     nāhaṃ tvayā sameṣyāmi nirvṛto bhava lomaśa\n 169\n  balavat saṃnikarṣo hi na kadā cit praśasyate\n     praśāntād api me prājña bhetavyaṃ balinaḥ sadā\n 170\n  yadi tv arthena me kāryaṃ brūhi kiṃ karavāṇi te\n     kāmaṃ sarvaṃ pradāsyāmi na tv ātmānaṃ kadā cana\n 171\n  ātmārthe saṃtatis tyājyā rājyaṃ ratnaṃ dhanaṃ tathā\n     api sarvasvam utsṛjya rakṣed ātmānam ātmanā\n 172\n  aiśvaryadhanaratnānāṃ pratyamitre 'pi tiṣṭhatām\n     dṛṣṭā hi punar āvṛttir jīvitām iti naḥ śrutam\n 173\n  na tv ātmanaḥ saṃpradānaṃ dhanaratnavad iṣyate\n     ātmā tu sarvato rakṣyo dārair api dhanair api\n 174\n  ātmarakṣita tantrāṇāṃ suparīkṣita kāriṇām\n     āpado nopapadyante puruṣāṇāṃ svadoṣajāḥ\n 175\n  śatrūn samyag vijānanti durbalā ye balīyasaḥ\n     teṣāṃ na cālyate buddhir ātmārthaṃ kṛtaniścayā\n 176\n  ity abhivyaktam evāsau palitenāvabhartsitaḥ\n     mārjāro vrīḍito bhūtvā mūṣakaṃ vākyam abravīt\n 177\n  saṃmanye 'haṃ tava prajñāṃ yas tvaṃ mama hite rataḥ\n     uktavān arthatattvena mayā saṃbhinnadarśanaḥ\n 178\n  na tu mām anyathā sādho tvaṃ vijñātum ihārhasi\n     prāṇapradānajaṃ tvatto mama sauhṛdam āgatam\n 179\n  dharmajño 'smi guṇajño 'smi kṛtajño 'smi viśeṣataḥ\n     mitreṣu vatsalaś cāsmi tvadvidheṣu viśeṣataḥ\n 180\n  tan mām evaṃgate sādho na yāvayitum arhasi\n     tvayā hi yāvyamāno 'haṃ prāṇāñ jahyāṃ sabāndhavaḥ\n 181\n  dhik śabdo hi budhair dṛṣṭo madvidheṣu manasviṣu\n     maraṇaṃ dharmatattvajña na māṃ śaṅkitum arhasi\n 182\n  iti saṃstūyamāno hi mārjāreṇa sa mūṣakaḥ\n     manasā bhāvagambhīraṃ mārjāraṃ vākyam abravīt\n 183\n  sādhur bhavāñ śrutārtho 'smi prīyate na ca viśvase\n     saṃstavair vā dhanaughair vā nāhaṃ śakyaḥ punas tvayā\n 184\n  na hy amitravaśaṃ yānti prājñā niṣkaraṇaṃ sakhe\n     asminn arthe ca gāthe dve nibodhośanasā kṛte\n 185\n  śatrusādhāraṇe kṛtye kṛtvā saṃdhiṃ balīyasā\n     samāhitaś cared yuktyā kṛtārthaś ca na viśvaset\n 186\n  tasmāt sarvāsv avasthāsu rakṣeñ jīvitam ātmanaḥ\n     dravyāṇi saṃtatiś caiva sarvaṃ bhavati jīvataḥ\n 187\n  saṃkṣepo nītiśāstrāṇām aviśvāsaḥ paro mataḥ\n     nṛṣu tasmād aviśvāsaḥ puṣkalaṃ hitam ātmanaḥ\n 188\n  vadhyante na hy aviśvastāḥ śatrubhir durbalā api\n     viśvastās tv āśu vadhyante balavanto 'pi durbalaiḥ\n 189\n  tvadvidhebhyo mayā hy ātmā rakṣyo mārjārasarvadā\n     rakṣa tvam api cātmānaṃ caṇḍālāñ jātikilbiṣāt\n 190\n  sa tasya bruvatas tv evaṃ saṃtrāsāñ jātasādhvasaḥ\n     svabaliṃ hi javenāśu mārjāraḥ prayayau tataḥ\n 191\n  tataḥ śāstrārthatattvajño buddhisāmarthyam ātmanaḥ\n     viśrāvya palitaḥ prājño bilam anyañ jagāma ha\n 192\n  evaṃ prajñāvatā buddhyā durbalena mahābalāḥ\n     ekena bahavo 'mitrāḥ saṃdhiṃ kurvīta paṇḍitaḥ\n 193\n  ariṇāpi samarthena saṃdhiṃ kurvīta paṇḍitaḥ\n     mūṣakaś ca viḍālaś ca muktāv anyonyasaṃśrayāt\n 194\n  ity eṣa kṣatradharmasya mayā mārgo 'nudarśitaḥ\n     vistareṇa mahīpāla saṃkṣepeṇa punaḥ śṛṇu\n 195\n  anyonyakṛtavairau tu cakratuḥ prītim uttamām\n     anyonyam abhisaṃdhātum abhūc caiva tayor matiḥ\n 196\n  tatra prājño 'bhisaṃdhatte samyag buddhibalāśrayāt\n     abhisaṃdhīyate prājñaḥ pramādād api cābudhaiḥ\n 197\n  tasmād abhītavad bhīto viśvastavad aviśvasan\n     na hy apramattaś calati calito vā vinaśyati\n 198\n  kālena ripuṇā saṃdhiḥ kāle mitreṇa vigrahaḥ\n     kārya ity eva tattvajñāḥ prājur nityaṃ yudhiṣṭhira\n 199\n  evaṃ matvā mahārāja śāstrārtham abhigamya ca\n     abhiyukto 'pramattaś ca prāg bhayād bhītavac caret\n 200\n  bhītavat saṃvidhiḥ kāryaḥ pratisaṃdhis tathaiva ca\n     bhayād utpadyate buddhir apramattābhiyogajā\n 201\n  na bhayaṃ vidyate rājan bhītasyānāgate bhaye\n     abhītasya tu visrambhāt sumahāñ jāyate bhayam\n 202\n  na bhīrur iti cātyantaṃ mantro 'deyaḥ kathaṃ cana\n     avijñānād dhi vijñāte gacched āspada darśiṣu\n 203\n  tasmād abhītavad bhīto viśvastavad aviśvasan\n     kāryāṇāṃ gurutāṃ buddhvā nānṛtaṃ kiṃ cid ācaret\n 204\n  evam etan mayā proktam itihāsaṃ yudhiṣṭhira\n     śrutvā tvaṃ suhṛdāṃ madhye yathāvat samupācara\n 205\n  upalabhya matiṃ cāgryām arimitrāntaraṃ tathā\n     saṃdhivigrahakālaṃ ca mokṣopāyaṃ tathāpadi\n 206\n  śatrusādhāraṇe kṛtye kṛtvā saṃdhiṃ balīyasā\n     samāgamaṃ cared yuktyā kṛtārtho na ca viśvaset\n 207\n  aviruddhāṃ trivargeṇa nītim etāṃ yudhiṣṭhira\n     abhyuttiṣṭha śrutād asmād bhūyas tvaṃ rañjayan prajāḥ\n 208\n  brāhmaṇaiś cāpi te sārdhaṃ yātrā bhavatu pāṇḍava\n     brāhmaṇā hi paraṃ śreyo divi ceha ca bhārata\n 209\n  ete dharmasya vettāraḥ kṛtajñāḥ satataṃ prabho\n     pūjitāḥ śubhakarmāṇaḥ pūrvajityā narādhipa\n 210\n  rājyaṃ śreyaḥ paraṃ rājan yaśaḥ kīrtiṃ ca lapsyase\n     kulasya saṃtatiṃ caiva yathānyāyaṃ yathākramam\n 211\n  dvayor imaṃ bhārata saṃdhivigrahaṃ; subhāṣitaṃ buddhiviśeṣakāritam\n     tathānvavekṣya kṣitipena sarvadā; niṣevitavyaṃ nṛpa śatrumaṇḍale\n \n \n \n \n \n Next: Chapter 137\n \n\n\n\n\nSacred Texts | \nHinduism\n\n\n\n\n\n« Previous: The Mahabharata in Sanskrit: Book 12: Chapter 135\n\n\nIndex\n\n\nNext: The Mahabharata in Sanskrit: Book 12: Chapter 137 »",
  "source": "sacred-texts.com",
  "sourceUrl": "https://www.sacred-texts.com/hin/mbs/mbs12136.htm",
  "scrapedAt": "2026-01-03T08:45:21.360Z",
  "wordCount": 5835
}