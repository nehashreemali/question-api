{
  "parva": "Anusasana Parva",
  "parvaNum": 13,
  "section": 11,
  "title": "Book 13Chapter 11",
  "content": "Sacred Texts \n Hinduism \n Mahabharata \n Index \n Book 13 Index \n Previous \n Next \n \n \n \n \n Book 13 in English\n \n \n The Mahabharata in Sanskrit\n Book 13Chapter 11\n \n \n   1\n   [य]\n       कीदृशे पुरुषे तात सत्रीषु वा भरतर्षभ\n       शरीः पद्मा वसते नित्यं तन मे बरूहि पितामह\n   2\n   [भ]\n       अत्र ते वर्तयिष्यामि यथादृष्टं यथा शरुतम\n       रुक्मिणी देवकीपुत्र संनिधौ पर्यपृच्छत\n   3\n  नारायणस्याङ्क गतां जवलन्तीं; दृष्ट्वा शरियं पद्मसमान वक्त्राम\n       कौतूहलाद विस्मितचारुनेत्रा; पप्रच्छ माता मकरध्वजस्य\n   4\n  कानीह भूतान्य उपसेवसे तवं; संतिष्ठती कानि न सेवसे तवम\n       तानि तरिलॊकेश्वर भूतकान्ते; तत्त्वेन मे बरूहि महर्षिकन्ये\n   5\n  एवं तदा शरीर अभिभाष्यमाणा; देव्या समक्षं गरुड धवजस्य\n       उवाच वाक्यं मधुराभिधानं; मनॊहरं चन्द्र मुखी परसन्ना\n   6\n  वसामि सत्ये सुभगे परगल्भे; दक्षे नरे कर्मणि वर्तमाने\n       नाकर्म शीले पुरुषे वसामि; न नास्तिके सांकरिके कृतघ्ने\n       न भिन्नवृत्ते न नृशंसवृत्ते; न चापि चौरे न गुरुष्व असूये\n   7\n  ये चाल्पतेजॊबलसत्त्वसारा; हृष्यन्ति कुप्यन्ति च यत्र तत्र\n       न देवि तिष्ठामि तथाविधेषु; नरेषु संसुप्त मनॊरथेषु\n   8\n  यश चात्मनि परार्थयते न किं चिद; यश च सवभावॊपहतान्तर आत्मा\n       तेष्व अल्पसंतॊष रतेषु नित्यं; नरेषु नाहं निवसामि देवि\n   9\n  वसामि धर्मशीलेषु धर्मज्ञेषु महात्मसु\n       वृद्धसेविषु दान्तेषु सत्त्वज्ञेषु महात्मसु\n   10\n  सत्रीषु कषान्तासु दान्तासु देवद्विज परासु च\n      वसामि सत्यशीलासु सवभावनिरतासु च\n  11\n  परकीर्णभाण्डाम अनवेक्ष्य कारिणीं; सदा च भर्तुः परतिकूलवादिनीम\n      परस्य वेश्माभिरताम अलज्जाम; एवंविधां सत्रीं परिवर्जयामि\n  12\n  लॊकाम अचॊक्षाम अवलेहिनीं च; वयपेतधैर्यां कलहप्रियां च\n      निद्राभिभूतां सततं शयानाम; एवंविधां सत्रीं परिवर्जयामि\n  13\n  सत्यासु नित्यं परियदर्शनासु; सौभाग्ययुक्तासु गुणान्वितासु\n      वसामि नारीषु पतिव्रतासु; कल्याण शीलासु विभूषितासु\n  14\n  यानेषु कन्यासु विभूषणेषु; यज्ञेषु मेघेषु च वृष्टिमत्सु\n      वसामि फुल्लासु च पद्मिनीषु; नक्षत्रवीथीषु च शारदीषु\n  15\n  शैलेषु गॊष्ठेषु तथा वनेषु; सरःसु फुल्लॊत्पलपङ्कजेषु\n      नदीषु हंसस्वननादितासु; करौञ्चावघुष्ट सवरशॊभितासु\n  16\n  विस्तीर्णकूलह्रद शॊभितासु; तपस्विसिद्धद्विज सेवितासु\n      वसामि नित्यं सुबहूदकासु; सिंहैर गजैश चाकुलितॊदकासु\n      मत्ते गजे गॊवृषभे नरेन्द्रे; सिंहासने सत्पुरुषे च नित्यम\n  17\n  यस्मिन गृहे हूयते हव्यवाहॊ; गॊब्राह्मणश चार्च्यते देवताश च\n      काले च पुष्पैर बलयः करियन्ते; तस्मिन गृहे नित्यम उपैमि वासम\n  18\n  सवाध्यायनित्येषु दविजेषु नित्यं; कषत्रे च धर्माभिरते सदैव\n      वैश्ये च कृषाभिरते वसामि; शूद्रे च शुश्रूषणनित्ययुक्ते\n  19\n  नारायणे तव एकमना वसानि; सर्वेण भावेन शरीरभूता\n      तस्मिन हि धर्मः सुमहान निविष्टॊ; बरह्मण्यता चात्र तथा परियत्वम\n  20\n  नाहं शरीरेण वसामि देवि; नैवं मया शक्यम इहाभिधातुम\n      यस्मिंस तु भावेन वसामि पुंसि; स वर्धते धर्मयशॊ ऽरथकामैः\n \n \n   1\n   [y]\n       kīdṛśe puruṣe tāta strīṣu vā bharatarṣabha\n       śrīḥ padmā vasate nityaṃ tan me brūhi pitāmaha\n   2\n   [bh]\n       atra te vartayiṣyāmi yathādṛṣṭaṃ yathā śrutam\n       rukmiṇī devakīputra saṃnidhau paryapṛcchata\n   3\n  nārāyaṇasyāṅka gatāṃ jvalantīṃ; dṛṣṭvā śriyaṃ padmasamāna vaktrām\n       kautūhalād vismitacārunetrā; papraccha mātā makaradhvajasya\n   4\n  kānīha bhūtāny upasevase tvaṃ; saṃtiṣṭhatī kāni na sevase tvam\n       tāni trilokeśvara bhūtakānte; tattvena me brūhi maharṣikanye\n   5\n  evaṃ tadā śrīr abhibhāṣyamāṇā; devyā samakṣaṃ garuḍa dhvajasya\n       uvāca vākyaṃ madhurābhidhānaṃ; manoharaṃ candra mukhī prasannā\n   6\n  vasāmi satye subhage pragalbhe; dakṣe nare karmaṇi vartamāne\n       nākarma śīle puruṣe vasāmi; na nāstike sāṃkarike kṛtaghne\n       na bhinnavṛtte na nṛśaṃsavṛtte; na cāpi caure na guruṣv asūye\n   7\n  ye cālpatejobalasattvasārā; hṛṣyanti kupyanti ca yatra tatra\n       na devi tiṣṭhāmi tathāvidheṣu; nareṣu saṃsupta manoratheṣu\n   8\n  yaś cātmani prārthayate na kiṃ cid; yaś ca svabhāvopahatāntar ātmā\n       teṣv alpasaṃtoṣa rateṣu nityaṃ; nareṣu nāhaṃ nivasāmi devi\n   9\n  vasāmi dharmaśīleṣu dharmajñeṣu mahātmasu\n       vṛddhaseviṣu dānteṣu sattvajñeṣu mahātmasu\n   10\n  strīṣu kṣāntāsu dāntāsu devadvija parāsu ca\n      vasāmi satyaśīlāsu svabhāvaniratāsu ca\n  11\n  prakīrṇabhāṇḍām anavekṣya kāriṇīṃ; sadā ca bhartuḥ pratikūlavādinīm\n      parasya veśmābhiratām alajjām; evaṃvidhāṃ strīṃ parivarjayāmi\n  12\n  lokām acokṣām avalehinīṃ ca; vyapetadhairyāṃ kalahapriyāṃ ca\n      nidrābhibhūtāṃ satataṃ śayānām; evaṃvidhāṃ strīṃ parivarjayāmi\n  13\n  satyāsu nityaṃ priyadarśanāsu; saubhāgyayuktāsu guṇānvitāsu\n      vasāmi nārīṣu pativratāsu; kalyāṇa śīlāsu vibhūṣitāsu\n  14\n  yāneṣu kanyāsu vibhūṣaṇeṣu; yajñeṣu megheṣu ca vṛṣṭimatsu\n      vasāmi phullāsu ca padminīṣu; nakṣatravīthīṣu ca śāradīṣu\n  15\n  śaileṣu goṣṭheṣu tathā vaneṣu; saraḥsu phullotpalapaṅkajeṣu\n      nadīṣu haṃsasvananāditāsu; krauñcāvaghuṣṭa svaraśobhitāsu\n  16\n  vistīrṇakūlahrada śobhitāsu; tapasvisiddhadvija sevitāsu\n      vasāmi nityaṃ subahūdakāsu; siṃhair gajaiś cākulitodakāsu\n      matte gaje govṛṣabhe narendre; siṃhāsane satpuruṣe ca nityam\n  17\n  yasmin gṛhe hūyate havyavāho; gobrāhmaṇaś cārcyate devatāś ca\n      kāle ca puṣpair balayaḥ kriyante; tasmin gṛhe nityam upaimi vāsam\n  18\n  svādhyāyanityeṣu dvijeṣu nityaṃ; kṣatre ca dharmābhirate sadaiva\n      vaiśye ca kṛṣābhirate vasāmi; śūdre ca śuśrūṣaṇanityayukte\n  19\n  nārāyaṇe tv ekamanā vasāni; sarveṇa bhāvena śarīrabhūtā\n      tasmin hi dharmaḥ sumahān niviṣṭo; brahmaṇyatā cātra tathā priyatvam\n  20\n  nāhaṃ śarīreṇa vasāmi devi; naivaṃ mayā śakyam ihābhidhātum\n      yasmiṃs tu bhāvena vasāmi puṃsi; sa vardhate dharmayaśo 'rthakāmaiḥ\n \n \n \n \n \n Next: Chapter 12\n \n\n\n\n\nSacred Texts | \nHinduism\n\n\n\n\n\n« Previous: The Mahabharata in Sanskrit: Book 13: Chapter 10\n\n\nIndex\n\n\nNext: The Mahabharata in Sanskrit: Book 13: Chapter 12 »",
  "source": "sacred-texts.com",
  "sourceUrl": "https://www.sacred-texts.com/hin/mbs/mbs13011.htm",
  "scrapedAt": "2026-01-03T08:54:02.230Z",
  "wordCount": 667
}